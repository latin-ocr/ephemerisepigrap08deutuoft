246 ACTA

   

 

 

 

Vides actis his posterioribus, cum in lucari ludorum saecularium eonsti-
tuendo placuisset,sequi id quod de eo constitutum erat sub Augusto, exem- ,
plum senatus consulti tum facti insertum esse, cuius et argumentum refertur
81 principium superest. -— Sed praeter pecuniam veri simile est de aliis re· ,
bus ad editionem pertinentibus simul senatum tum decrevisse, fortasse de Y„
caerimoniis quinam ex XVviris eas perficerent non tam collegii decreto de·
cisum esse quam eo senatus consulto. Scilicet cum magistratuum partes in f
iis nullae essent, caerimonias eas iure credideris spectavisse ad maghtms,
ut apud Arvales caerimoniae omnes perficiuntur per magistrum in annum
eum decreto collegii constitutum. In saecularibus ludis autem secus est:
videbimus ordinari eos ab Augusto, immolare et precari pro collegio Augu-
stum et Agrippam, circensibus quadrigas mittere Potitum Messallam, quorum
inter eius anni magistros unus Augustus est. Augustus 81 Agrippa quam-
quam dubium non est honorem eum obtinuisse propter principatum et ob i
eam causam utrique in senatusconsulto adscribi tribuniciam potestatem, non ,
pro ea potestate sacra fecerunt, sed, ut ipse Augustus ait in commentario,
pro conlegio X Vvirum. Itaque decreto ad id opus erat, quod quamquam
fieri potest ut fecerit collegium, pari iure et fortasse meliore referri poterit
ad senatum.

Deficit praeter senatus consultum de ludis edendis in actis quae habe·
mus ludorum edictio commemorata v. 39. 40: loedi . . . [qui a] colleqio edicti
sunt, nam in iis quae praecedunt id non reperitur. Praeconis, quem ludos
eos adnuntiantem nummi et Augusti et Domitiani videntur repraesentare ¹),
si qua mentio in actis facta fuit, et ipsa periit.

Incipiunt acta quae supersunt ab epistula (v. 1—23) ab Augusto opi-
nor data ad collegium XVvirum, -qua ludorum futurorum dies et ordo de-

 

 

¹) Hominem veste succincta, capite tecto galea pinnata, tenentem dextra caduceum
alatum in nummo Augusti, in Domitiani baculum, sinistra clipeum rotundum exhibent
nummi duo, Augusti cusus a Μ. Sanquinio (Babelon monn. de 'la re'p. 2 p. 417) et Do-
mitiani (Eckhel 6, 385; Cohen med. des emp. I p. 476 11. 72), hic una cum cippo eo, de
quo supra p. 226 diximus, et turibulo. Similes sunt nummi Augusti ipsius, Cohen med.
des emp. I p. 79 n. 112 et p. 89 11. 188. Quodnam officium ita repraesentetur, quae-
ritur. Carolus Robert a me consultus respondit eandem figuram redire in anaglyphis
duobus, altero servato in codicetCoburgensi (edidit Ernestus Schulze in programmate
gymnasii reformatorum Petropolitani a. 1873: alte Handzeichnunq eines Relictis mit Dar-
stellzmy des Salierum2u9e8‚ p. 15. 8, ubi citatur plenior imago data apud Casalium in
libro de veteribus ritibus a. 1644 edito), altero Anagnino (edidit Benndorf ann. inst.
arch. a. 1869 tab. add. E); in hoc tres minimum eiusmodi homines pingi ordine gra-
dientes, in illo duos praecedentibus tubicinibus duobus et duobus modiorum portatori-
bus; agi igitur de collegio aliquo. Salios non· significari, id quod multi statuerunt, ,
praeter alia inde colligitur, quod salio cum saecularibus ludis nulla communio est. Ma-
gis crediderim repraesentari ita praecones ad res sacras adhibitos, scilicet ἱεροκήρυκας
vel Latine lictores curiatios; nam eos XVviris quoque apparuisse probabile est et in
collegii formam ii redacti fuerunt. Sed rem obscuram et meam provinciam egredientem ι
alii spero fore ut elucident.

